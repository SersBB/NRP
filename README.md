1. Napiši program, ki dijake razporedi v skupine A, B in C. Uporabnik vnese svojo starost. Če je 
mlajši od 16 let, spada v skupino A. Če je star 16 ali 17, spada v skupino B. Če je starejši od 17, 
spada v skupino C. 
2. Pri šolski nalogi iz informatike je bilo možno doseči 10 točk. Meje za ocene so sledeče: 
0 - 5 točk = nzd (1) 6 točk = zd (2) 7 točk = db (3) 8 točk = 
pdb (4) 9 točk = odl (5) 
Napiši program, ki bo za vpisane točke izpisal oceno
3. Napiši program, ki simulira igro manjše-večje. Določi število, ki ga je potrebno uganiti. Če je 
vpisano število večje, naj program izpiše »preveliko«, če pa je vpisano število manjše pa 
»premajhno«. Če je vpisano število enako določenemu, napiši »Bravo! Zadel si!«. Program 
daj preizkusiti sosedu. V katerem poskusu je uganil število?
4. V podjetju se vrata v določene prostore odpirajo s številskimi gesli. Gesla so razdeljena tako: 
Direktor - 1111 Tajnica - 8888 Racunovodja - 4444 Delavci - 7777 Snazilka - 3333 Hisnik - 
5555 Napiši program, ki vpraša kdo si, in te spusti v sobo, če poznaš pravo geslo. 
5. Napiši program, ki prebere dolžine stranic trikotnika in ugotovi, ali tak trikotnik obstaja. 
6. V oddelku podaljšanega bivanja so zaposlene štiri učiteljice. Ker se je šolsko leto šele začelo, 
si še niso vsi zapomnili, kateri dan je katera učiteljica v podaljšanem bivanju in bi si radi 
pomagali s programom. Sestavi program, ki bo prebral dan v tednu in izpisal (v oknu za izpis), 
katera učiteljica je tisti dan v podaljšanem bivanju. V ponedeljek in torek je z otroki Mateja, v 
sredo Irena, v četrtek Tadeja, ob petkih pa Jana. 
7. Janezek hodi v drugi razred in še nima ocen, kljub temu pa že pišejo preizkuse. Ker so se že 
naučili računati s celimi števili, jim učiteljica te preizkuse točkuje. Ker pa jim učiteljica na teste 
napiše le pohvalo in število doseženih ter število možnih točk, bi Janezek rad vedel, koliko 
pravzaprav zna. Pri starejšem bratu je opazil, da je ocena odvisna od odstotkov, ker pa 
Janezek še ne zna računati z odstotki, je pa navdušen nad računalniki, mu pomagaj, in mu 
napiši program, kamor bo vnesel možno in doseženo število točk, program pa mu bo vrnil 
ustrezno oceno. Npr. 
 od 0 – 59% Tvoje znanje je zelo pomanjkljivo, 60 – 69% Tvoje znanje je pomanjkljivo, 70 – 79% 
Tvoje znanje je dobro, 80 – 89% Tvoje znanje je zelo dobro in 90 – 100% Tvoje znanje je odlično. 
8. Odkar je Nina kupila nov avto, so jo njeni kolegi kar naprej zasliševali o njem. Spretno jim je 
odgovarjala, dokler ni ob vprašanju, koliko »kuri«, ostala brez besed. Ne samo, da ni vedela, 
koliko litrov bencina njen avto porabi na 100 km, niti sanjalo se ji ni, ali veliko »kuri« ali malo 
in kako naj pride do tega podatka. Prosi te, da ji pomagaš. Napiši program, ki izračuna, koliko 
litrov bencina porabi Ninin avto na 100 km, in rezultat izpiše. Vhodni podatki programa so 
število prevoženih kilometrov z enim tankom goriva in velikost tanka za gorivo (v litrih). V 
primeru, da porabi več kot 5l na 100 km naj se izpiše še »Tvoj avto porabi preveč bencina. 
Zamenjaj ga!«, sicer pa »Tvoj avto je varčen!«. 
9. Starši imajo problem, da morajo neprestano odgovarjati na otrokovo vprašanje: "Kdo od 
mojih prijateljev ima ta mesec rojstni dan?" Napišite program, ki bo izpisal vse prijatelje, ki 
imajo tisti mesec rojstni dan. Otrok bo vnesel številko meseca, ki ga zanima. Če se zmoti v 
številki, naj ga program na to opozori. 
Meseca januarja praznujejo: Jaka, Mojca, Spela 
Meseca februarja praznujejo: Tjaša, Jasna, Luka 
Meseca marca praznujejo: Matej, Janez 
Meseca aprila praznujejo: Tomi, Jožica, Ančka, Lojzka
Meseca maja praznujejo: Jakob, Mojceja, Zlatka 
Meseca junija praznujejo: Zvonko, Simon, Simona 
Meseca julija praznujejo: Jakob, Mojceja, Zlatka 
Meseca avgusta praznujejo: Branka, Barbara, Žiga, Juljana, Tea 
Meseca septembra praznujejo: Klemen, Katarina, Klavdija 
Meseca oktobra praznujejo: Primoz, Valentin, Maja, Zofi 
Meseca novembra praznujejo: Žan, Zvezdana, Valentino 
Meseca decembra praznujejo: Marko, Maruša, Janja, Shakira 
10. Sod drži 780 litrov vina. Začel je puščati, ker ga Janez ni popravil. Na minuto je izteklo 6 litrov 
vina. To je opazil šele čez pol ure. Koliko vina je še ostalo v sodu? Napiši program, ki ti pove za vsako 
velikost soda, koliko tekočine je izteklo iz njega v danem času, če je pogoj nespremenjen (to pomeni: 
izteče 6 litrov vina na minuto). 
11. Janezek se že celo popoldne trudi brati knjigo, ki jo mora prebrati za domače branje. A mame, ki 
bi mu povedala, če je že dovolj prebral, ni doma. Seveda mu lahko pomagamo, če napišemo program, 
v katerega bo Janezek vnesel stran, na kateri je danes začel brati, in stran, kjer je končal, ter mu 
sporočil, ali lahko neha z branjem oziroma koliko strani mora še prebrati. Prebrati je moral najmanj 9 
strani. Če pa je prebral 16 strani ali več, si zasluži posebno nagrado. 
Komentar: Če želimo lahko dodatno nalogo posplošimo, če od uporabnika zahtevamo, da sam vnese 
minimalno oziroma maksimalno število strani, ki jih mora Janezek prebrati.
